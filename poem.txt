S 劝学 荀子 必修一
吾尝终日而思矣 不如须臾之所学也 吾尝跂而望矣 不如登高之博见也
假舆马者 非利足也 而致千里 假舟楫者 非能水也 而绝江河 君子生非异也 善假于物也
积土成山 风雨兴焉 积水成渊 蛟龙生焉 积善成德 而神明自得 圣心备焉
故不积跬步 无以至千里 不积小流 无以成江海
骐骥一跃 不能十步 驽马十驾 功在不舍
锲而舍之 朽木不折 锲而不舍 金石可镂
S 必修一 师说 韩愈
师者 所以传道授业解惑也
人非生而知之者 孰能无惑 惑而不从师 其为惑也 终不解矣
是故无贵无贱 无长无少 道之所存 师之所存也
句读之不知 惑之不解 或师焉 或不焉 小学而大遗 吾未见其名也
是故弟子不必不如师 师不必贤于弟子 闻道有先后 术业有专攻 如是而已
S 必修一 赤壁赋 苏轼
清风徐来 水波不兴 举酒属客 诵明月之诗 歌窈窕之章
白露横江 水光接天 纵一苇之所如 凌万顷之茫然
客有吹洞箫者 倚歌而和之 其声呜呜然 如怨如慕 如泣如诉 余音袅袅 不绝如缕 舞幽壑之潜蛟 泣孤舟之嫠妇
方其破荆州 下江陵 顺流而东也 舳舻千里 旌旗蔽空 酾酒临江 横槊赋诗 固一世之雄也 而今安在哉
寄蜉蝣于天地 渺沧海之一粟 哀吾生之须臾 羡长江之无穷 挟飞仙以遨游 抱明月而长终
盖将自其变者而观之 则天地曾不能以一瞬 自其不变者而观之 则物与我皆无尽也 而又何羡乎
S 必修二 阿房宫赋 杜牧
长桥卧波 未云何龙 复道行空 不霁何虹
歌台暖响 春光融融 舞殿冷袖 风雨凄凄 一日之内 一宫之间 而气候不齐
戍卒叫 函谷举 楚人一炬 可怜焦土
秦人不暇自哀 而后人哀之 后人哀之而不鉴之 亦使后人而复哀后人也
一人之心 千万人之心
嗟乎 一人之心 千万人之心也 秦爱纷奢 人亦念其家 奈何取之尽锱铢 用之如泥沙
S 必修二 念奴娇 赤壁怀古 苏轼
大江东去 浪淘尽 千古风流人物
故垒西边 人道是 三国周郎赤壁
乱石穿空 惊涛拍岸 卷起千堆雪
江山如画 一时多少豪杰
遥想公瑾当年 小乔初嫁了
雄姿英发 羽扇纶巾
谈笑间 强虏灰飞烟灭
故国神游 多情应笑我 早生华发 人间如梦 一尊还酹江月
S 永遇乐 京口北固亭怀古 辛弃疾
千古江山 英雄无觅 孙仲谋处
舞榭歌台 风流总被 雨打风吹去
斜阳草树 寻常巷陌 人道寄奴曾住
想当年 金戈铁马 气吞万里如虎
元嘉草草 封狼居胥 赢得仓皇北顾
四十三年 望中犹记 烽火扬州路
可堪回首 佛狸祠下 一片神鸦社鼓
凭谁问 廉颇老矣 尚能饭否
